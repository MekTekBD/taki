---
layout: post
title: ফটোরেজিস্টর 
categories: [tutorial]
tags:
- Photoresistor
- Electronics
- Optoelectronics
- Light Meter
- Light-Dark Activated Switch
---
## **ফটোরেজিস্টর কি?**

ফটোরেজিস্টর হল এমন একটি পরিবর্তনশীল রেজিস্টর বা রোধক যা আলোর উপর নির্ভরশীল। অর্থাৎ আলোর তীব্রতার উপর ভিত্তিকরে এই রেজিস্টরের মান পরিবর্তিত হয়। ফটোরেজিস্টরকে লাইট ডিপেন্ডিং রেজিস্টর\(LDR\)ও বলা হয়। 

                                                                                 ![](/assets/Symbol of PhotoResistor.png)

```
                                            চিত্রঃ ফটোরেজিস্টরের চিহ্ন
```

যখন ফটোরেজিস্টরটিকে অন্ধকারে রাখা হয় তখন এটি উচ্চ রেজিস্টিভ\(এর রোধ অনেক,স্বাধারণত মেগাওহম এর কাছাকাছি\)হয়ে যায়। কিন্তু যখন এর উপর আলো পড়ে তখন রেজিস্টান্স বা রোধ উল্লেখযোগ্য পরিমাণে হ্রাস পায়। তখন এর রেজিস্টান্স কয়েকশত ওহম এর কাছাকাছি হয়ে যায়। রেজিস্টান্স এর মান কত হবে তা আলোর তীব্রতার উপর নির্ভর করে।

যখন রেজিস্টান্স মেগাওহমের কাছাকাছি হয় তখন সার্কিট দিয়ে খুবই অল্প কারেন্ট প্রবাহিত হয়। ফলে এর সাথে সিরিজে কোন কোন লাইট বা অন্য কোন কম্পন্যান্ট থাকলেও তাতে পর্যাপ্ত পরিমাণে কারেন্ট প্রবাহিত না হবার কারণে তা অন হয়না। কিন্তু আলোর সংস্পর্শে এলে এর রেজিস্টান্স কয়েকশত এর কাছাকাছি তে চলে আসে যার ফলে তা দিয়ে পর্যাপ্ত পরিমাণে কারেন্ট প্রবাহিত হয় এবং সাথে সাথে সিরিজ এ যুক্ত অন্য কম্পোনান্ট ও অন হয়। ফটোরেজিস্টরের এই ধর্মকে কাজে লাগিয়ে লাইট-ডার্ক এক্টিভেটেড সুইচিং সার্কিট বানানো যায়।এছাড়াও আলোতে ফটোরেজিস্টরটির রেজিস্টান্স আলোর তীব্রতার উপর নির্ভর করে। সুতরাং আলোতে ফটোরেজিস্টরের রেজিস্টান্সের মান থেকে আলোর তীব্রতা নির্ণয় তথা লাইট সেনসিটিভ ডিটেক্টর সার্কিট বানানো যায়।

## **কিভাবে ফটোরেজিস্টর কাজ করে?**

![](/assets/photoresistor working.png)

```
                                             চিত্রঃ ফটোরেজিস্টরের মূলনীতি
```

ফটোরেজিস্টরে বিশেষ ধরণের সেমিকন্ডাক্টর ক্রিস্টাল ব্যবহার করা হয়ে থাকে যেমনঃ আলোর জন্য ক্যাডমিয়াম সালফাইড, অবলোহিত রশ্নি \(ইনফ্রারেড রে\) এর জন্য লেড সালফাইড ব্যবহার করা হয়। যখন সেমিকন্ডাক্টরটি অন্ধকারে রাখা হয় তখন ক্রিস্টাল অণুগুলো অনেক শক্তিশালী বন্ধন গঠন করে ফলে ইলেকট্রন প্রবাহিত হতে চায় না। কিন্তু যখন তা আলোর কাছাকাছি আসে তখন আগত ফোটন বন্ধনের ইলেক্ট্রোনের সাথে সংঘর্ষে লিপ্ত হয় এবং বন্ধন অণু থেকে ইলেক্ট্রোন কে বিচ্যুত করে দেয়। এখন এই মুক্ত ইলেক্ট্রোন গুলো সার্কিটে কারেন্ট প্রবাহে সাহায্য করে। ফলে রেজিস্টান্স উল্লেখযোগ্য পরিমাণে কমে যায়। এভাবেই কোন সার্কিটে ফটোরেজিস্টর কাজ করে।

## **টেকনিক্যাল স্টাফঃ**

আলোর তীব্রতা পরিবর্তনের পর ফটোরেজিস্টরের সাড়া দিতে তথা রেজিস্টান্স এর মান পরিবর্তন করেতে কয়েক মিলিসেকেন্ট বা তারও বেশি সময় লাগে এবং আধারে রাখার পর তার অন্ধকারের স্বাভাবিক রেজিস্টান্স এ যেতে কয়েক সেকেন্ড সময় প্রয়োজন। স্বাধারণত আলোর যেকোন এক অবস্থার জন্য ফটোরেজিস্টরের সকল কাজ প্রায় একই রকম। তবে তীব্রতা ও রেজিস্টান্স এর মানের সীমা বিভিন্ন ডিভাইস এর জন্য বিভিন্ন রকম। এছাড়াও ফটোরেজিস্টর ফোটনের নির্দিষ্ট তরঙ্গ দৈর্ধ্যের ভাল কাজ করে। যেমন, ক্যাডমিয়াম সালফাইড ফটোরেজিস্টর ৪০০-৮০০ nm রেঞ্জে, লেড সালফাইড ফটোরেজিস্টর ইনফ্রারেড ফোটনে ভাল কাজ করে।

## **অ্যাপ্লিকেশন**

### **লাইট সেন্সিটিভিটি ডিটেক্টর বা লাইট মিটারঃ**

#### **প্রয়জনীয় উপকরণঃ**

১। ফটোরেজিস্টর বা LDR

২। ডি.সি পাওয়ার সোর্স

৩। পটেনশিওমিটার

৪। অ্যামিটার বা মাল্টিমিটার

                                                                ![](/assets/light meter.png)

                                                                                             চিত্রঃ সার্কিট ডায়াগ্রাম 

#### **বিবরনীঃ**

এখানে ফটোরেজিস্টর লাইট সেন্সর হিসেবে কাজ করবে। কারেন্ট এর প্রবাহ নির্ণয় করার জন্য অ্যামিটার এবং মিটার ক্যালিব্রেট করার জন্য পটেনশিওমিটার ফটোরেজিস্টর এর সাথে সিরিজে যুক্ত করতে হবে।

এখন আধারে ফটোরেজিস্টর এর রেজিস্টান্স খুবই উচ্চ হবার কারণে খুবই কম কারেন্ট প্রবাহিত হবে ফলে মিটারে খুবই অল্প বিক্ষেপ পাওয়া যাবে। কিন্তু আলোতে ফটোরেজিস্টর এর রোধ অনেক কমে যাবার কারণে এখন বেশি কারেন্ট প্রবাহিত হবে এবং মিটারে বেশি বিক্ষেপ দেখাবে। এখন আলোর তীব্রতা বেশি হলে বেশি বিক্ষেপ দেখাবে এবং তীব্রতা কম হলে কম বিক্ষেপ দেখাবে। এভাবে আলোর তীব্রতা ডিটেক্ট করা যায়।

### **লাইট-ডার্ক এক্টিভেটেড রিলেয় বা সুইচঃ**

#### **প্রয়জনীয় উপকরণঃ**

১। ফটোরেজিস্টর বা LDR

২। ডি.সি পাওয়ার সোর্স

৩।npnট্রাঞ্জিস্টর

৪। ডায়োড

৫। রিলেয়

৬। রেজিস্টর

#### **বিবরনীঃ**

                                                                                          ![](/assets/light activated relay.png)

                                                                                      চিত্রঃ লাইট এক্টিভেটেড রিলেয় সার্কিট ডায়াগ্রাম 

#### **লাইট এক্টিভেটেড রিলেয়ঃ**

আলোর অনুপস্থিতিতে ফটোরেজিস্টর দিয়ে খুবই অল্প কারেন্ট প্রবাহিত হবে ফলে ট্রাঞ্জিস্টর এর বেস পর্যাপ্ত কারেন্ট পাবেনা ফলে কালেক্টর দিয়ে কারেন্ট প্রবাহিত হবেনা। কিন্তু আলোতে ফটোরেজিস্টর এর রোধ কমে যাওয়ার কারণে ট্রাঙ্গিস্টরের বেস পর্যাপ্ত কারন্ট পাবে এবং কালেক্টর থেকে ইমিটরে কারেন্ট প্রবাহিত হবে এবং রিলেয় ট্রিগার করবে।

                                                                                         ![](/assets/dark activated relay.png)

```
                                         চিত্রঃ ডার্ক এক্টিভেটেড রিলেয় সার্কিট ডায়াগ্রাম
```

#### **ডার্ক এক্টিভেটেড রিলেয়ঃ**

ডার্ক এক্টিভেটেড রিলেয় লাইট এক্টিভেটেড রিলেয় এর মতই কাজ করে কিন্তু বিপরীত অবস্থায়। এখানে আলোর অনুপস্থিতিতে যখন ফটোরেজিস্টর এর রোধ অনেক বেশি হবে তখন বেস পর্যাপ্ত কারেন্ট পাবে ফলে কালেক্টর থেকে ইমিটরে কারেন্ট প্রবাহের মাধ্যমে রিলেয় ট্রিগার করবে।

