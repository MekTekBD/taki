---
layout: post
title: বৈদ্যুতিক বাতি বা ল্যাম্প নিয়ে কিছু কথা  
categories: [tutorial]
tags:
- Lamp
- Electronics
- Optoelectronics
- Photon
---



## **বৈদ্যুতিক বাতি কি?**

বৈদ্যুতিক বাতি হল এমন একটি ডিভাইস যেখানে তড়িৎ শক্তিকে আলোক শক্তিতে রূপান্তর করে ফলে আমরা দেখতে পাই।

## **কিভাব বৈদ্যুতিক বাতি কাজ করে?**

আগেই বলা হয়েছে বৈদ্যুতিক বাতিতে তড়িৎ শক্তিকে আলোক শক্তিতে রূপান্তর তে রূপান্তর করা হয়। এই রূপান্তর প্রক্রিয়া দুইভাবে করা হয়ে থাকে।

১। বিশেষ ধরণের ফিলামেন্ট এ কারেন্ট প্রবাহিত করে

২। এক জোড়া ইলেক্ট্রোডকে গ্যাস যুক্ত বাল্পে স্বল্প দুরুত্বে রেখে

প্রথমক্ষেত্রে, কারেন্ট যখন ফিলামেন্ট এর মাঝদিয়ে প্রবাহিত হয় তখন ফিলামেন্টের পরমাণু কারেন্ট প্রবাহে বাধা দেয়। এতে ফিলামেন্ট গরম হয়ে যায় এবং ফোটন নির্গত হয়। এখানে বিভিন্ন তরঙ্গ দৈর্ধ্যের ফোটন নির্গত হয়, তাই আমরা সাদা আলো দেখতে পাই।

দ্বিতীয়ক্ষেত্রে, ইলেক্ট্রোডদ্বয় এর ভোল্টেজ দেয়া হলে গ্যাস আয়নিত হয় এবং ফোটন নির্গত হয়। ফলে আমরা দেখতে পাই।

## **বিভিন্ন রকমের বৈদ্যুতিক বাতিঃ**

### **ইনকানডাসেন্টঃ**                                                       
![incandescent](https://user-images.githubusercontent.com/25157202/26843713-fe555128-4b12-11e7-9a42-719f52d58f92.png)

```
 চিত্রঃ ইনকানডাসেন্ট
```

এই ল্যাম্প গুলোতে ফিলামেন্ট হিসেবে ট্যাংস্টেন ব্যবহার করা হয় এবং যখন কারেন্ট এর ভিতর দিয়ে প্রবাহিত হয় তখন উজ্জ্বল সাদা আলো বিক্ষিপ্ত হয়। এখানে ফিলামেন্টটি একটি গ্লাস বাল্ব এর ভেতরে বদ্ধ থাকে যা বিভিন্ন গ্যাস যেমন আর্গন, ক্রিপ্টন, অথবা নাইট্রোজেন দ্বারা পূর্ণ থাকে। ফলে আলোর তীব্রতা বাড়ে এবং সাথে সাথে এমন একটি পরিবেশ তৈরি হয় যেখানে অক্সিজেন প্রবেশ করতে পারেনা ফলে ফিলামেন্টে আগুন ধরে যায় না। এই ল্যাম্প ফ্লাশলাইটিং, বাসা বাড়িতে লাইটিং, ইন্ডিকেটর লাইট ইত্যাদি কাজে ব্যবহৃত হয়।

### **হ্যালোজেনঃ**
![halogen](https://user-images.githubusercontent.com/25157202/26843862-6fcb7404-4b13-11e7-95f7-9ef89cc3aab4.png)

```
চিত্রঃ হ্যালোজেন 
```

ইনকানডাসেন্ট ল্যাম্প এর মত এই ল্যাম্পগুলোও উজ্জ্বল আলো দেয়। তবে এখানে ফিলামেন্ট একটি কোয়ার্টজ বাল্ব এর মাঝে রাখা হয়। এই কোয়ার্টজ বাল্বে হ্যালোজেন গ্যাস যেমনঃ ব্রোমিন, আয়োডিন ইত্যাদি দ্বারা পূর্ণ থাকে। এই ল্যাম্প প্রোজেক্টর ল্যাম্প, মোটরগাড়ির ল্যাম্প, স্ট্রোব লাইট হিসেবে ব্যবহৃত হয়।

### **গ্যাস ডিসচার্জঃ**
         
![gas-discharge](https://user-images.githubusercontent.com/25157202/26843916-9f07247a-4b13-11e7-87f3-02cc8b921d77.png)
চিত্রঃ গ্যাস ডিসচার্জ 

এই ল্যাম্প অস্পষ্ট ও ম্লান আলো দেয়। বাল্বে দুইটি ইলেক্ট্রোডের মাঝে নিয়ন গ্যাসের আয়নায়নের ফলে হিসেবে এই ল্যাম্প এ আলো পাওয়া যায়। গ্যাস ডিসচার্জ ল্যাম্প অনেক রকেমের হয়ে থাকে তার মাঝে নিয়ন, জেনন ফ্ল্যাশ, এবং মারকুরি ভ্যাপর ল্যাম্প অন্যতম। এই ল্যাম্প স্বল্প ভোল্টেজ এও চালু হবার প্রবণতা আছে। তাই কখনও কখনও ট্রিগারিং এবং ভোল্টেজ রেগুলেশন এর কাজে ব্যবহৃত হয়। এছাড়াও ইনডিকেটর লাইট, বাসা-বাড়িতে এসি পাওয়ার আউটলেট টেস্ট করার কাজে ব্যবহৃত হয়।

### **ফ্লুরোসেন্টঃ**

![fluorescent](https://user-images.githubusercontent.com/25157202/26843993-d63cfabe-4b13-11e7-9354-4400f1110810.png)

```
চিত্রঃ ফ্লুরোসেন্ট 
```

এই ল্যাম্পে মারকুরি ভ্যাপরপূর্ণ একটি গ্লাস টিউব ব্যবহৃত হয় যার ভেতরের দিক প্রতিপ্রভ উপাদান দিয়ে আবৃত থাকে। এই টিউব এর একপ্রান্তে ক্যাথোড এবং অন্যপ্রান্তে অ্যানোড ইনকানডাসেন্ট ফিলামেন্ট দেয়া থাকে ইলেকট্রোড হিসেবে। যখন ইনকানডাসেন্ট ক্যাথোড ইলেকট্রোড থেকে ইলেকট্রোন নির্গত হয় তখন তা মারকুরি আটমের সাথে সংঘর্ষে লিপ্ত হয় এবং অতিবেগুনি রশ্নি নির্গত হয়। এই রশ্নি ল্যাম্পে আবৃত প্রতিপভ উপাদান এর সাথে আবার সংঘর্ষ ঘটে এবং দৃশ্যমান আলো নির্গত হয়। এই ল্যাম্প বাসাবাড়িতে লাইটিং এর জন্য কার্যকরি ও ব্যয় সাশ্রয়ী।

## **লাইট বাল্বের প্রযুক্তিগত বিষয়বস্তু**

ল্যাম্প এর উজ্জ্বতা Mean Spherincal Candle Power \(MSCP\) এর মাধ্যমে মাপা হয়। এছাড়া অন্য বিষয়গুলো হল ভোল্টেজ ও কারেন্ট এর রেটিং, সম্ভব্য সময়সীমা, বাল্বের গঠন ও ফিলামেন্ট এর উপাদান।

নিম্নে বিভিন্ন রকম ইনকানডাসেন্ট ল্যাম্পের প্রযুক্তিগত বিষয়বস্তুর বিবরণী দেয়া হলঃ

![specification](https://user-images.githubusercontent.com/25157202/26844018-eb18bcd4-4b13-11e7-86c8-f0559a474212.png)

